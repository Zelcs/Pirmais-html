<!doctype html>
<html lang="en">
  <head>
	  <title>Baltinavas PII</title>
    <meta charset="utf-8">
    <link href="PII.css" type="text/css" rel="stylesheet"/>
    <link href="https://fonts.googleapis.com/css?family=Dosis" rel="stylesheet">
  </head>
  <body>
    <h1>Baltinavas Pirmsskolas izglītības iestāde</h1>
    <nav>
      <ul>
        <li><a href="index.html">Sākums</a></li>
        <li><a href="jaunumi.html">Jaunumi</a></li>
        <li><a href="tradicijas.html">Tradīcijas</a></li>
        <li><a href="about.html">Par Baltinavas PII</a></li>
        <li><a href="contacts.html">Kontakti</a></li>
      </ul>
    </nav>
    <section>
        <h2>Baltinavas PII gaida savus audzēkņus ar 13.augustu!</h2>
        <p class="jaunumi-teksts">Baltinavas vidusskolas pirmsskola gaida savus audzēkņus ar pirmdienu, 13. augustu. Lai varētu uzsākt bērnudārza gaitas, nepieciešama ģimenes ārstu izziņa par bērnu veselības stāvokli. Informējam, ka līdz 31. augustam pirmsskolas darba laiks: 8.30-17.00. Vecākus lūdzam nomaksāt iepriekšējo periodu rēķinus!</p>
        <hr/>
        <h2>Izlaidums Baltinavas vidusskolas pirmsskolā</h2>
        <img class="center" src="http://baltinava.lv/upload/000/u2/336/f95d8e00.jpg" alt="Izlaiduma foto"/>
        <p class="jaunumi-teksts"><b>Mācību gads ir paskrējis nemanot, un šogad četri mazi putnēni no pirmsskolas ir gatavi doties uz skolu. Lai nosvinētu atvadas no pirmsskolas, Baltinavas vidusskolas pirmsskolas sagatavošanas grupiņas bērni kopā ar vecākiem un skolotājām devās izzinošā ekskursijā pa Viļakas novadu.</b> <br/>
                Pirmais pieturas punkts bija Valsts robežsardzes Viļakas pārvaldes Šķilbēnu robežapsardzības nodaļā. Šeit mūs laipni sagaidīja nodaļas priekšnieks un galvenā inspektore, kura izrādīja nodaļas telpas un kopā ar kolēģiem pastāstīja par robežsarga profesiju un darba specifiku. Bērni ar lielu interesi aplūkoja robežsargu darba aprīkojumu un piemērīja vestes, ķiveres, kā arī izmantoja iespēju nofotografēties uz sniega motocikla, kvadracikla un motocikla. Ļoti lielu iespaidu atstāja kinologa demonstrējums, kura laikā dienesta suns paklausīgi izpildīja dažādas komandas un veica sarežģītus uzdevumus.
                Tālāk visi devāmies uz Žīguriem uz Meža muzeju. Šeit mūs i sagaidīja muzeja vadītāja un sava darba entuziaste Anna Āze, kura aicināja visus droši doties muzejā un aplūkot te izvietotos eksponātus. Par katru no tiem viņai bija savs stāstiņš. Bērni redzēja, kādi izskatās bebrs, sermulis, mežacūkas sivēns, lapsa, ūdrs, pūce un citi putni un dzīvnieki, kā arī aplūkoja putnu ligzdas, dzīvnieku ādas, lāča zobus, aļņa ragus.
                Atvadījušies no laipnās Meža muzeja saimnieces, visi devāmies uz atpūtas vietu pie Viļakas ezera, kur piknika vietā mielojāmies ar līdzpaņemtajiem gardumiem. 
                Pirms ceļa mājup iegriezāmies Viļakas Jēzus Sirds Romas katoļu baznīcā, kur uz vietas sastaptā ērģelniece izrādīja baznīcu un tās dārzu. Noslēgumā baznīcas dārzā nākamie pirmklasnieki saņēma apliecinājumu par veiksmīgu pirmsskolas programmas apguvi, kā arī dāvanu – pasaku grāmatu.
                Novēlam nākamajiem skolēniem jauku, piedzīvojumiem bagātu vasaru, bet vecākiem, lai nekad nepietrūkst izturības un mīlestības mazos ķiparus lolojot!
                <br/><i>Pirmsskolas izglītības metodiķe Ilze Ločmele</i></p>
        <hr/>
    </section>
  </body>
</html>